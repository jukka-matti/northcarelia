--- Page 1 ---
Pohjois-Karjalan    tilanne- ja kehityskuva Joulukuu 2024
--- Page 2 ---
1   /  6   Pohjois - Karjalan tilanne -   ja kehityskuva   11.1 2 .2024     Väestönkehitys   Pohjois - Karjalan asukasluku oli lokakuun 2024 lopulla 162 202, mikä oli 119 henkeä eli 0,1 % vähemmän kuin  vuoden alussa. Pohjois - Karjala on ollut kasvaneen maahanmuuton ansiosta  muuttovoittomaakunta kuluvan  vuosikymmenen jokaisena vuotena, mutta luonnollinen väestönmuutos on heikentynyt   mikä  vetää myös väestön  kokonaismuutoksen negatiiviseksi. Aluekehityksen edellytysten kannalta jopa väestön kokonaismäärän muutosta  oleellisempaa on ikärakenteen muutos. Eläköityvien määrä uhkaa muodostua talouden elpymisen pullonkaulaksi  ja pidemmällä aikaväli llä kasvun esteeksi. Ratkaisuja tarvitaan sekä koulutussektorilta että uudelta  maakunnalliselta työllisyysalueelta. Sote - palvelujen järjestäm isessä ja vähenevän väestön kunnissa tilanne  edellyttää älykkään sopeutumisen keinovalikoiman hyödyntämistä.   Monet väestökehityksen keskeiset trendit kulkevat vastakkaisiin suuntiin. Vuonna 2023 kuntien välinen eli maan  sisäinen nettomuutto oli Pohjois - Karjalan osalta selvästi tappiollista ( - 764 henkeä), mutta ennätyksellisen suuri  maahanmuuttovoitto (+1 743) nos ti myös kokonaisnettomuuttovoiton ennätystasolle (+979). Väkilukuun  suhteutettu nettomaahanmuutto oli vilkkaampaa kuin koko maan tasolla.   Vuonna 2023 kuntasijoituspaikan saaneet ukrainalaiset selittivät Pohjois - Karjalan maahanmuutosta  kolmanneksen, toiseksi suurin ryhmä olivat Venäjältä tulleet. Huomattavan suuri osa muuttajista on tullut Aasian  maista, mm. Myanmarista, Pakistanista ja Sri L ankasta. Kaikkiaan muuttajia tuli 87 eri maasta. Maahanmuuton  myötä vieraskielisen väestön osuus on kasvanut vuosituhannen vaihteen yhdestä prosentista 5,7 prosenttiin  vuonna 2023 siitäkin huolimatta, että osa maahanmuuttovoitosta valuu maan sisäisen muutt oliikkeen myötä  Etelä - Suomeen. Kaikki maakunnan kunnat saivat vuonna 2023 muuttovoittoa kansainvälisestä muuttoliikkeestä ja  seitsemässä kunnassa maahanmuutto riitti nostamaan myös kokonaismuuttoliikkeen positiiviseksi. Tästä  huolimatta väkiluvun kokonaism uutos oli positiivinen vain Joensuussa (+549) ja niukasti Liperissä (+7).    Syntyvyyden ja kuolleisuuden summaavan luonnollisen väestönmuutoksen osalta kehitys on ollut haasteellista.  Vuonna 2023 Pohjois - Karjalassa syntyi vain 1 002 lasta ja kun kuolleita oli yli kaksi kertaa enemmän, luonnollinen  väestönmuutos oli 1 219 henkeä ne gatiivinen. Vuosikymmenessä luonnollisessa väestönmuutoksessa on  tapahtunut paljon: vielä vuonna 2013 syntyneitä oli 1 577, kuolleita 1 949 ja luonnollinen väestönmuutos  - 372.    Väestökehityksessä on huomattavia eroja kuntien välillä. Tämä heijastuu kaupunki -   ja maaseutualueiden  väestökehityksen trendeihin. Vaikka 47,4 % pohjoiskarjalaisista asuu edelleen maaseutualueilla, kaupunkialueilla  asuvan väestön osuus on kasvanut vuoden 2 000 jälkeen Pohjois - Karjalassa kaikista maakunnista nopeimmin, 13  prosenttiyksikköä. Naisten osuus väestöstä on kaupunkialueilla 51,6 % ja maaseutualueilla 48,8 %. Koko  maakunnan tasolla naisten osuus (50,2 %) on hieman pienempi kuin valtakunnallisesti (50 ,5 %).   V uoden   2024   tammi - lokakuun väestökehitysluvut ovat lähellä vuoden   2023   lukuja. Muuttovoitto tulee vuoden  lopussa olemaan lähellä vuoden 2023 tasoa, ehkä hieman pienempi. Luonnollisen väestömuutoksen osalta  aiemmat trendit ovat saaneet jatkoa, syntyvyyden laskun myötä tilanne on edelleen hieman heikentynyt.   Nykyiset kehitystrendit näkyvät myös Tilastokeskuksen lokakuussa julkistamassa väestöennusteessa. Edelliseen  ennusteeseen verrattuna näkymät ovat kuitenkin nyt positiivisemmat: vaikka väkiluku laskee, esimerkiksi  vuodelle 2040 uusi ennuste ennustaa Pohjois - Karjalan väkiluvuksi 154 867 henkeä eli 7 539 henkeä enemmän  kuin edellinen, vuoden 2021 ennuste. Ero näkyy myös lyhyellä aikavälillä: vuodelle 2025 uusi ennuste lupaa 2 308  henkeä aiempaa ennustetta enemmän. Ennuste parantaa selvästi työikäisten määrän k ehitysnäkymiä, ja  tarkoittaisi toteutuessaan sitä, ettei työikäisten kokonaismäärästä sinällään olisi tulossa aivan sellaista kehityksen  pullonkaulaa kuin mitä aiemmin on arvioitu. Esimerkiksi työikäisten (15 - 64 - vuotiaat) määrä pienenisi lähivuosina,  mutta   säilyttäisi sitten tasonsa aina ennustejakson loppuun vuoteen 2045 asti. Edellytyksenä on, että ennusteen  lupaama maahanmuuttovoitto toteutuu ja koulutusjärjestelmä toimii osaajatarpeisiin vastaten.   
--- Page 3 ---
2   /  6   Maahanmuuton säilyminen ennusteen tasolla kompensoisi eläkkeelle siirtyvien suurta määrää, mutta  vanhusväestön osalta tilanne säilyy haastavana. Eniten hoivapalveluja tarvitsevien yli 85 - vuotiaiden määrä  kasvaisi 2030 - luvun alusta alkaen ja olisi vuonna 20 45 yli kaksinkertainen nykyiseen verrattuna. Tämä on haaste  niin palvelujen järjestämisen, sote - alojen osaavan työvoiman riittävyyden kuin palvelujen rahoituksenkin  kannalta. V uonna 2023 v äestöllinen huoltosuhde oli 71,9 eli tasan 10 prosenttiyksikköä heik ompi kuin koko maan  tasolla. Ennusteen toteutuessa väestöllinen huoltosuhde ei enää oleellisesti heikkenisi. Taloudellisen kestävyyden  ja palvelujärjestelmän ylläpitämisen kannalta olisi kuitenkin hyvä, että taloudellinen huoltosuhde  –   työllisten  määrän su hteessa ei - työllisiin  –   parantuisi eli maahanmuuton pitää näkyä myös työllisyyskehityksessä. Nyt  Pohjois - Karjalan taloudellinen huoltosuhde on maan heikoin.   Maakunnan seutujen ja kuntien välillä kehityksessä on selviä eroja kaikissa väestötilastoissa, niin myös  väestöennusteessa. Esimerkiksi työikäisten määrä olisi vuonna 2045 Joensuun seutukunnassa nykyistä suurempi,  mutta Keski - Karjalassa se jäisi 25 % nykyt asoa pienemmäksi ja Pielisen Karjalassa 20 % nykyistä pienemmäksi.  Erot korostuvat kuntatasolla. Pitkän aikavälin ennusteessa Joensuu kasvaisi jo muutaman vuoden sisällä Suomen  10. suurimmaksi kaupungiksi, mutta Rääkkylä menettäisi vuoteen 2045 mennessä ko lmanneksen asukkaistaan,  Juuka neljänneksen. Maakunnan rajakunnista vain Joensuu on kasvu - uralla, neljässä muussa rajakunnassa väki  vähenisi lähes neljänneksellä. Tämä on ristiriidassa sen kanssa, että raja - alueiden asuttuna pitäminen on paras  tae koko Suo men turvallisuudesta. Varsinkin pienissä ja syrjäisissä rajakunnissa vaarana on, että pitkään jatkunut  sinnittely johtaa luovuttamisen ilmapiiriin.   Väestökehityksen haasteellisimmat vuodet ajoittuvat 2030 - luvulle, sen jälkeen mm. väestöllinen huoltosuhde  alkaisi kohentua. Lähimmän vuoden aikana väestökehitys jatkunee jotakuinkin kuluvan vuoden kaltaisena,  muuttovoitto voi hieman pienentyä. Viiden vuod en päässä siintäviin haasteisiin mm. terveydenhuoltopalvelujen  kasvavassa tarpeessa on vastattava lähiaikojen toimenpiteillä.   Kestävä elinvoima ja investoinnit   Pohjois - Karjalassa niin yksityisen kuin  julkisenkin sektorin elinvoimaisuutta leimaa entistäkin vahvemmin  epävarmuus ja pitkittynyt sinnittely haasteellisissa oloissa. Toisaalta tämän hetken haasteista huolimatta  tulevaisuudenusko on saanut syksyllä vahvistusta mm. Itäisen Suomen ohjelman valmis telun ja budjettiriihen  päätösten myötä.   Koko maata vahvemmin kasvaneet liikevaihto -   ja BKT - luvut kertovat, että Pohjois - Karjalan talous toipui  koronapandemiasta hyvää tahtia vuonna 2021. Heti seuraavana vuonna tilanne kuitenkin heikkeni merkittävästi.  Helmikuussa 2022 käynnistynyt Venäjän hyökkä yssota Ukrainaan näkyi rajamaakunnan kehityksessä, ja vuosina  2023 - 2024 talouden haasteet ovat jatkuneet. Vuoden 2023 arvonlisäyksen kehitys kertoo maakuntien  talouskehityksen kahtiajakautumisesta. Pohjois - Karjala kuului niihin maakuntiin, joissa arvonlisä ys laski.  Elpymisen viivästyminen näkyy monissa kehityskuluissa. Vaikka yritykset ovat halunneet pitää kiinni osaavasta  työvoimasta ja vältelleet irtisanomisia, lomautukset ovat tilanteen pitkittyessä yhä useammin muuttuneet  irtisanomisiksi. Epävarmuus, ku stannustason nousu ja korkeat korot ovat näkyneet investointien vähyytenä.  Toisaalta osalla yrityksiä menee edelleen hyvin, isoilta konkursseilta ja takaiskuilta on vältytty ja puhtaan  siirtymän hankkeita on vireillä runsaslukuinen joukko. Hallituksen lupa ukset itäisen Suomen kehityshaasteisiin  vastaamisesta ovat lisänneet toiveikkuutta. Erityisen tärkeä on lupaus energia -   ja muiden puhtaan siirtymän  investointien pullonkaulana olevan sähköverkon vahvistamisesta Fingridiä pääomittamalla.   Pohjois - Karjalan yrityssektorin liikevaihto kasvoi Tilastokeskuksen suhdannetietojen mukaan vuonna 2021 ripeää  tahtia, 12,2 %. Tahti oli myös parempi kuin valtakunnallisesti (+10,6 %). Seuraavana vuonna liikevaihdon kehitys  jäi kuitenkin Pohjois - Karjassa ( +5,4 %) vain kolmannekseen valtakunnallisesta (+15,6 %). Vuonna 2023 liikevaihto  laski niin Pohjois - Karjalassa ( - 2,8 %) kuin koko maassakin ( - 3,7 %). Vuoden 2024 tammi - kesäkuussa maakunnan  yrityssektorin liikevaihto laski 1,8 %, tällä kerta kuitenkin vain  puolet siitä, mitä koko maan tasolla ( - 3,6 %).   Teollisuuden vientiliikevaihto kasvoi vuonna 2021 Pohjois - Karjalassa 24,9 % eli lähes kaksinkertaista tahtia koko  maahan verrattuna (+14,1 %). Vuonna 2022 vienti kuitenkin kääntyi Pohjois - Karjalassa laskuun ( - 1,2 %) samalla 
--- Page 4 ---
3   /  6   kun koko maan vienti vahvistui (+25,8 %). Ero kuvaa sitä, että Venäjän osuus Pohjois - Karjalan viennistä oli ELY - keskuksen vientikyselytietojen mukaan ollut noin 10 % eli kaksinkertainen verrattuna koko maahan. Vuonna 2023  vienti laski sekä Pohjois - Karjalas sa ( - 9,6 %) että koko maassa ( - 11,4 %).    Myös vuoden   2024   talouskehitystä leimaa pitkittynyt sinnittely. Haasteet näkyvät esimerkiksi maan korkeimpana  pysyneessä työttömyydessä. Lokakuussa työttömien osuus työvoimasta oli 13,1 % eli 2,5 prosenttiyksikköä  korkeampi kuin koko maassa ja 0,4 prosenttiyksikköä korkea mpi kuin vuotta aiemmin. Tilastokeskuksen  kokeellisen työllisyystilaston mukaan Pohjois - Karjalan työllisten määrä oli elokuussa 1,5 % pienempi kuin vuotta  aiemmin. Työllisyys laski erityisesti rakentamisessa ja teollisuudessa.   Huomattavia kehityseroja on ollut myös teollisuuden toimialojen välillä. Pidemmällä aikavälillä sekä  metsäteollisuuden että teknologiateollisuuden aloilta on hävinnyt työpaikkoja, mutta 2020 - luvun alussa työllisten  määrä on toisaalta näillä aloilla kasvanu t. Puun tuonnin loppuminen Venäjältä on lisännyt kotimaisen puun ja  alueen omien metsävarojen kysyntää. Vuonna 2022 metsätalouden liikevaihto kasvoi 18,7 % ja vuonna 2023  edelleen 8,3 %. Geopoliittisen tilanteen muutos on nostanut huoltovarmuuden merkityst ä ja vauhdittanut  vihreää siirtymää.   Maakunnassa on vireillä merkittäviä investointeja esim. vedyntuotantoon (P2X Solutions) ja sahateollisuuteen  (BinderHoltz). Korkotaso ja yleinen markkinoiden epävarmuus ovat kuitenkin jarruttaneet tai siirtäneet joidenkin  investointisuunnitelmien toteutumi sta. Suomen NATO - jäsenyys ja tiivistynyt yhteistyö Yhdysvaltojen sekä  Euroopan kanssa on vaikuttanut positiivisesti kaksoiskäyttöteknologioita ja  – tuotteita valmistaviin yrityksiin.  Trendi näyttää edelleen kehittyvän samaan suuntaan ja yrityksille voi avau tua hyvinkin merkittäviä kasvun  mahdollisuuksia. Itä - Suomessa on käynnistelty yhteistyötä digitaalisen kokonaisturvallisuuden teemasta ja ICT - yritysten kiinnostus aihepiiriin vaikuttaa lupaavalta.   Joensuu on osa valtakunnallista kestävän kaupunkikehittämisen Innokaupungit - verkostoa. Verkostoon kuuluvat  kaupungit ovat solmineet valtion kanssa tutkimus - , kehitys -   ja innovaatiotoiminnan kehittämisen aiesopimuksen  vuosille 2021 – 2027. Kukin innokaupunki  kohdentaa TKI - rahoitusta omiin vahvuuksiinsa perustuviin strategisiin  painopistealoihin. Joensuussa painopistealat ovat metsäbiotalous ja fotoniikka. Forest Joensuu on alueen  metsäbiotalouden tutkimus - , koulutus - , kehitys -   ja innovaatiotoimijoiden yhteenli ittymä, jonka toiminta yhdistää  Joensuun ja lähialueen metsäbiotalouden huippuyritykset, tutkijat, kouluttajat ja liiketoiminnan kehittäjät.  Ryhmä sai merkittävän tunnustuksen marraskuussa 2024, kun Tasavallan presidentti Alexander Stubb myönsi  vuoden 2024   kansainvälistymispalkinnon yhteisökategoriassa Forest Joensuu  - verkostolle.   Talouden haasteista taas kertoo se, että lopettaneiden yritysten määrä on noussut: vuonna 2019 lopetuksia oli  548 ja vuonna 2023 niitä oli 715. Konkurssien määrä on niin ikään kasvussa. Vuonna 2024 konkursseja on ollut jo  tammi - lokakuussa 88 eli enemmän ku in vuonna 2023 yhteensä (83).   Pohjois - Karjalan osuus koko maan T&K - menoista oli vuonna 2023 1,49 %, hieman pienempi kuin edellisenä  vuonna (1,61 %). Osuus on pitkälti korkeakoulusektorin varassa  –   noin 60 % maakunnan T&K - menoista syntyy  korkeakoulusektorilla. Myös valtion tutkimuslaito ksilla (erit. LUKE ja GTK) on tärkeä rooli T&K - toiminnassa. GTK  Mintec Outokummussa on kehittynyt vahvaksi mineraaliprosessoinnin ja kiertotalouden tutkimusalustaksi.  Vuosina 2025 - 2028 toteutuvan koetehdasinvestoinnin arvo on 55 Me. GTK Mintec Outokumpu ed ustaa alansa  ehdotonta kärkiosaamista Euroopassa   ja jopa koko maailmassa .     Kuntaliiton kokoaman kuntien talousbarometrin tulokset kertovat, että kuntien talousnäkymien ennakoidaan  heikkenevän jyrkästi. Pohjois - Karjalassa tilanne on erityisen haastava, k oska ennakoitu kehitys   tulevan vuoden  aikana  on   kaikkein heiko i n yhdessä Kanta - Hämeen kanssa. Heikentyvä talous lisää huomattavien  sopeutustoimien tarvetta   kunnissa   ja haastaa elinvoimaisuuden kehittämisen.   Syyskuussa julkistetussa Pk - yritysbarometrissa maakunnan yritysten yleiset suhdannenäkymät olivat edelleen  negatiiviset (saldoluku:  - 13) ja heikommat kuin koko maan tasolla (saldoluku: 0). Myös arviot työllisyyden,  liikevaihdon ja kannattavuuden sekä inves tointien arvon ja innovaatioiden tulevasta kehityksestä olivat  keskimääräistä negatiivisemmat. Viime kevääseen nähden odotukset ovat kuitenkin kannattavuutta lukuun 
--- Page 5 ---
4   /  6   ottamatta parantuneet. Odotusten kohentumista selittävät mm. hidastuva inﬂaatio ja laskevat korot. Pidemmällä  aikavälillä Pohjois - Karjalalla on valtavat mahdollisuudet energiamurroksessa, korkean osaamisen  hyödyntämisessä ja paremmassa saavutettavuudessa.   Kasvumahdollisuuksien toteutuminen edellyttää  pitkänteisyyttä, poliittista tahtotilaa ja riittäviä resursseja kehittämistyöhön.   Hyvinvoiva väestö ja yhteisöt   Pohjoiskarjalaisten elintavat ovat keskimäärin muuta maata huonommat. Myös lasten ja nuorten elintavoissa on  tapahtunut muutosta huonompaan. Sairastavuus (syöpä, sepelvaltimotauti, aivoverisuonisairaudet, tuki -   ja  liikuntaelinsairaudet, mielenterveyden ong elmat, tapaturmat ja dementia) on muuta maata yleisempää.  Maakunnassa on myös eniten 2  - tyypin diabetesta sairastavia. Mielenterveyden ja käyttäytymisen häiriöiden tai  tuki -   ja liikuntaelinten sekä sidekudosten sairauksien vuoksi työkyvyttömyyseläkettä saa vien osuus on korkeampi  kuin koko maassa. Niiden 20 – 64 - vuotiaiden osuus, jotka uskovat, etteivät jaksa työskennellä vanhuusikään on  maakunnista kolmanneksi korkein. Täysin tai osittain työkyvyttömäksi kokevien osuus on maan toiseksi korkein.   Yksilön toimintakykyä ja elämänlaatua heikentävä ylipaino ja lihavuus on yleistynyt. Pohjoiskarjalaisista aikuisista  noin joka viides on lihava. Lihavuuden yleisyys 13 – 16 - vuotiailla nuorilla on myös kasvanut muuta maata  nopeammin. Yli puolet pohjoiskarjala isista ei liiku terveysliikuntasuositusten mukaisesti. Peruskoulun 5. -   ja 8. - luokan oppilaista 41 %:lla fyysinen toimintakyky on terveyttä ja hyvinvointia kuluttavalla tai haittaavalla tasolla.    Yhden hengen asuntokuntien määrä on  jatkanut kasvuaan. Ahtaasti asuvien lapsiasuntokuntien osuus kaikista  lapsiasuntokunnista on koko maata korkeampi. Vieraskielisten osuus maakunnan väestöstä on maahanmuuton  seurauksena jo 5,7 %, kun se esimerkiksi vuonna 2012 oli 2,8 %. Ulkomaalaista synty perää olevien lasten ja  nuorten (0 – 29 v) osuus vastaavan ikäryhmän lapsista ja nuorista on 6,1 %. Ulkomaan kansalaisi st a suurimman  ryhmän muodostavat venäläiset. Ulkomaalaistaustaisen poismuuttoalttius on 2,6 kertaa suurempi kuin  suomalaistaustaisten vuode n 2021 tietojen perusteella ja joka kymmenes maan sisäisen muuttoliikkeen myötä  Pohjois - Karjalasta poismuuttava oli ulkomaalaistaustainen. Taloudellinen huoltosuhde oli vuonna 2021 koko  maan heikoin. Asuntokuntien käytettävissä olevien rahatulojen keskiarv o oli vuonna 2021 36 616 €.  Asuntokunnassa, missä oli vain ulkomailla syntyneitä ulkomaalaistaustaisia, keskiarvo oli 23 116 €.    Pohjois - Karjala on matalan osallisuuden aluetta. Asukkaiden osallisuutta tukevien rekisteröityjen yhdistysten  määrä on vähentynyt entisestään. Yksinäiseksi itsensä tuntevien osuus yli 20 vuotta täyttäneistä oli 13,7 %.  Lasten ja nuorten yksinäisyyden kokem us on yhä korkeammalla tasolla kuin ennen pandemiaa. Myös  ahdistuneisuus on lisääntynyt 8. ja 9. luokan oppilailla. Pohjoiskarjalaisista hieman alle puolet kokee  elämänlaatunsa hyväksi. Syrjäytymisriskissä olevia 18 – 24 - vuotiaita on 15,2 % ikäluokastaan.   Turvattomaksi päivittäisen elämänsä kokee 20 vuotta täyttäneistä 4,2 %. Osuus on kohonnut enemmän kuin  valtakunnallisesti. Alakoululaisilla turvattomuuden tunne on myös kasvanut. Vanhempien tai muun huolta  pitävän aikuisen fyysistä väkivaltaa koki 4. ja 5.   luo - kan oppilaista 14,1 % ja henkistä väkivaltaa 24,8 %. 8. ja 9.  luokan oppilaista 10,5 % koki fyysistä ja 26,3 % henkistä väkivaltaa. Poliisille ilmoitettujen rikoslakirikoksien (pl.  liikenne -   ja omaisuusrikokset) määrä laski hieman vuonna 2023 edellisv uodesta. Väkivaltarikoksissa on  puolestaan ollut lievää kasvua. Alaikäisten tekemien omaisuus -   ja väkivaltarikosten määrä on myös kasvanut. 65 - vuotiaisiin tai sitä vanhempiin kohdistuneet petos - , vakuutus -   ja maksuvälinepetokset sekä omaisuusrikokset ovat  voimakkaasti yleistyneet. Huumausainerikosten määrä on myös kohonnut. Tapaturmaisiin kaatumisiin ja  putoamisiin kuolleisuus on noussut 65 vuotta täyttäneillä ja on korkeampaa kuin valtakunnallisesti keskimäärin.   Merkittävimmät haasteet ovat elintapahaasteiden kasautuminen sekä korkea sairastavuus. Lähitulevaisuuden  arvioiminen on arvailujen varassa. Lasten ja nuorten elintapojen sekä mielen hyvinvoinnin huononemisen  vaikutukset ovat huolestuttavia. Viiden vuoden a ikajänteellä väestörakenteen ikääntyminen tulee lisäämään  entisestään terveyshaasteita ja hoidontarvetta.      
--- Page 6 ---
5   /  6   Vetovoimainen elinympäristö ja monimuotoinen luonto   Pohjois - Karjala on Suomen ja samalla  Manner - Euroopan itäisin maakunta, jota luonnehtivat runsaat vesistöt ja  metsävarat, erämaiset alueet ja Kolin kansallismaisema sekä maakunnan vireä yliopistokaupunki Joensuu.  Pohjois - Karjalan aluerakenne on monella tavalla selkeä kokonaisuus, jossa maakunta muodo stuu kaikkiaan 13  kunnasta, joista  viisi on   kaupunk eja . Joensuun kaupunki toimii vetovoimaisena ja kasvavana maakuntakeskuksena  sekä samalla monipuolisen koulutuksen, osaamisen,  kulttuurin,  palveluiden ja teollis en toiminnan valtakunnan  osakeskuksena. Pohjois - Karjalan aluerakenteessa Joensuun lisäksi on selkeät seutukeskukset sekä alakeskukset  Joensuun kaupunkiseudulla, Pielisen Karjalassa ja Keski - Karjalassa, joilla on omat   vahvuus alansa. Pohjois - Karjalan  taajama - aste on noin 74,3 %, kun se koko maassa on 87,1 % (2023). Maakunnan väestötiheys on noin 8,6  asukasta neliökilometriä kohden, joka on merkittävästi pienempi kuin koko Suomessa (noin 18 asukasta).  Kuutoskäytävä muodostaa maa kunnan liikenteen rungon neljän  eri kulkumuodon käytävänä Joensuusta etelään.  Yhteydet pohjoiseen ja länteen maanteitse ja rautateitse ovat myös erittäin tärkeitä ja muodostavat  kokonaisuutena maakunnan liikenteen ja saavutettavuuden rungon, johon muu alempiasteinen maantieverkko  kytkeyt yy.   Pohjois - Karjalassa kehitettiin systemaattisesti myös yhteyksiä itään Venäjälle, mutta nyt tämä kehitys  on loppunut.   Pohjois - Karjala on Hinku - maakunta ja maakunnan 13 kunnasta 11 on myös mukana verkostossa. Hinku - tavoite on  vähentää maakunnan ja kuntien päästöjä 80 % vuoteen 2030 mennessä. Tämä tavoite on mukana myös Pohjois - Karjalan Ilmasto -   ja energiaohjelmassa, jossa  tavoitevuosi on myös 2030. Vuoden 2023 tilastojen ennakkotietojen  mukaan Pohjois - Karjalan päästöt ovat vähentyneet 44 %. Vähennystä on tapahtunut kaikissa päästölähteissä.   Pohjois - Karjalassa suurimmat päästölähteet ovat perinteisesti olleet tieliikenne, ma atalous ja työkoneet. Kaikissa  näissä on kuitenkin tapahtunut vähennystä vuosien aikana. Energialla on kaikissa suuri rooli eli vähäpäästöisillä  tai päästöttömillä polttoaineratkaisuilla saataisiin paljon edistymistä aikaan. Pohjois - Karjalassa on vuonna 20 24  neljä kuntaa, joilla on tehtynä ilmastosuunnitelmat. Lisäksi suunnitelmat ovat tekeillä kuuteen kuntaan.  Ilmastonmuutoksen hillinnän lisäksi alueellista sopeutumistyötä on viety eteenpäin. Pohjois - Karjalan  ilmastonmuutokseen sopeutumisen tiekartan laati minen on aloitettu maakuntaliiton   vetämänä   sidosryhmiä ja  kuntia osallistaen. Ilmastotyön voidaan katsoa edenneen Pohjois - Karjalassa erittäin hyvin aiempaan kehitykseen  verrattuna. Tilanne tulee säilymään hyvänä myös seuraavien viiden vuoden aikana.   Pohjois - Karjalan metsissä oli vuonna 2022 puuta 209 milj. m 3 .  Metsien vuotuinen kasvu oli 9,9 milj. m 3   ja puuta  hakattiin 6,9 milj. m 3   kokonaispoistuman ollessa 8,6 milj. m 3 . Puuston tilavuus ja kasvu ovat lisääntyneet  tasaisesti 1960 – luvulta lähtien. Ilmaston kannalta Pohjois - Karjalan metsät toimivat yhä hiilinieluna, mutta  hakkumäärien kasvattaminen ei ole enää järkevää. Maakuntaan onkin tehty Kansallisen biotalousstrategia n  alueellinen jalkauttamissuunnitelma. Siinä nostetaan esille toimenpiteitä ja tavoitteita metsätalouden arvonlisän  nostamiseksi. Näillä toimilla ja tavoitteilla varmistetaan metsien sä ilyminen hiilinieluina sekä metsätalouden  työpaikat. Tällä on merkitystä myös luonnonvarojen kestävälle käytölle. Tilanne on maakunnallisesti hyvä. Tilanne  tulevien viiden vuoden aikana riippuu täysin siitä, saadaanko hakkuumäärät pidettyä kestävyyden raja n  alapuolella, viekö energiarakentaminen metsäpinta - alaa ja miten hyvin arvonlisän nosto toteutuu.   Kokonaisenergian kulutus vuonna 2022 oli 11 TWh. Uusiutuvan energian osuus on 72 % ja energiaomavaraisuus  on 69 %. Uusiutuvasta energiasta vuonna 2022 edelleen puolet tuli bioenergiasta. Maakunnassa on kuitenkin  panostettu voimakkaasti aurinkoenergiaan. Se n osuus on edelleen pieni, mutta jo tilastoitavissa. Myös  lämpöpumppujen ja biokaasun merkitys on kasvanut. Uusiutuvan energian osalta kehitys on ollut erittäin  myönteistä. Hajautetun energiantuotannon kehittäminen ja lisääminen on tarpeen tulevaisuudessa,   jotta  vältytään energiaköyhyydeltä ja se haittavaikutuksilta. Energianhuoltovarmuus on niin ikään tärkeä tekijä  maakunnan säilymiselle elinvoimaisena koko alueella. Uusiutuvan energian tai energiaomavaraisuuden määrä ei  tule vähenemään myöskään tulevalla  viisivuotiskaudella.   Luonnonvarojen kestävä käyttö sekä luonnon monimuotoisuus ovat vahvasti esillä voimassa olevassa  maakuntaohjelmassa (POKAT2025) sekä Ilmasto -   ja energia 2030 - ohjelmassa. Näitä on edistetty rahoittamalla  aihepiirin hankkeita sekä hyödyntämällä tuloksia ja t ehostamalla sidosryhmien välistä yhteistyötä. Kansallisen 
--- Page 7 ---
6   /  6   biotalousstrategian jalkauttamissuunnitelmassa resurssiviisaus ja arvonlisän nostaminen ovat merkittävässä  roolissa. Resurssiviisaan liiketoiminnan kehittäminen tukee luonnonvarojen kestävää käyttöä. Maakuntaan on  myös perustettu Kiertotalouden yhteistyöve rkosto toteuttamaan ja edistämään kiertotalouden periaatteita.  Pohjois - Karjalan kiertotalouden tiekartta on päivitetty yhdessä alueen sidosryhmien kanssa ja tiekartan  toteutusta tukemaan on perustettu alueellinen kiertotalouden yhteistyöverkosto. Aiempaan  verrattuna tilanne  on parempi ja kehitys on myönteistä myös viiden vuoden jaksolla.   Luonnon monimuotoisuutta huomioidaan enenevissä määrin eri toiminnoissa . Kuntien ilmastosuunnitelmissa  monimuotoisuus ja sen edistäminen ovat mukana toimenpiteissä. Tämän lisäksi Rääkkylä, Tohmajärvi ja Lieksa  liittyivät mukaan LUMOAVA - hankkeeseen. Siinä toteutetaan käytännön toimia luonnon monimuotoisuuden  hyväksi. Samalla s aadaan hyviä esimerkkejä muille kunnille koko maakunnassa. Luonnon monimuotoisuuden  tilanne on Valtakunnan metsien inventoinnin tietojen mukaan parempi. Näiltä osin tilanne on parempi m yös  viiden vuoden päästä. Kuitenkin monet elinympäristöt ovat heikentyneet joko ilmastonmuutoksen tai ihmisen  toiminnan tai molempien vuoksi. Luonnon monimuotoisuutta pyritään turvamaan viranomaistoimin  suojelualueita perustamalla ja maankäytön suunnittelu lla. Metso -   ja Helmi - ohjelmilla on toteutettu  vapaaehtoisuuteen perustuen suojelua ja elinympäristökunnostuksia. Erityisesti perinnebiotooppien hoitoon  sekä lintuvesien ja soiden kunnostukseen on panostettu. Maakuntaan suunnitellaan ensimmäistä Helmi - keski ttymää nimeltään Juuan vaarat ja veet, jonne keskitettäisiin elinympäristöjen kunnostustoimintaa  vuorovaikutuksessa alueellisen yhteistyöryhmän kanssa. Ennallistamistoimien vauhdittamiseen on kohdistunut  viime aikoina lisää poliittista tahtotilaa ja resurs seja niin EU:n kuin kansallisellakin tasolla, joten elinympäristöjen  tila tulee hyvin todennäköisesti paranemaan viiden vuoden jaksolla.   Muuttuneen geopoliittisen tilanteen vuoksi Pohjois - Karjalan logistinen asema on muuttunut. Rajaliikenteen  loppumisen ja Saimaan kanavan käytön estymisen vuoksi liikennevirrat ovat hakeneet uusia reittejä, rajaliikenne  on  korvautunut liikenteellä sisämaan ja kotimaisten merisatamien välillä, ja erityisesti metsäteollisuuden  puunhankinta kotimaasta lisääntynyt. Kuljetusten siirtyminen rautateille ja maantieverkolle on tuonut selvästi  esille koko itäisen Suomen tie -   ja rautati einfrastruktuurin jälkeenjääneisyy den erityisesti Etelä -   ja Länsi - Suomeen  verrattuna. Karjalan rata ja siihen liittyvät poikittaisyhteydet vaativat sekä kehittämistoimenpiteitä ja mittavaa  peruskorjausta. Onneksi näiden suunnittelua on aloitettu sekä Karjalan radalla Imatran ja Joensuun vä lillä että  Joensuun ja Kontiomäen välillä. Pidemmällä tähtäimellä myös rataverkon jatkosähköistys Pohjois - Karjalassa ja  koko itäisessä Suomessa on tarpeellista, jotta voidaan jatkossakin mahdollistaa vähäpäästöiset  rautatiekuljetukset myös lännen ja pohjoi sen suuntaan ja henkilöliikenteen jatko nykyisin kiskobusseilla  liikennöitävillä rataosilla.   Rataverkon ja maantieverkon osalta Pohjois - Karjalassa korostuvat jatkossa huoltovarmuuden ja  kokonaisturvallisuuden tarpeet myös ylläpidossa ja kehittämisessä. Maantieverkolla, erityisesti vähemmän  liikennöidyllä verkolla korjausvelan määrä on suuri ja se  korostuu tällaisella alueella, jolla koko tieverkolla on  erityisen suuri merkitys elinkeinoelämän, erityisesti metsäteollisuuden kuljetuksille. Saimaan alueella myös  raakapuun vesikuljetukset ml. uitto, ovat lisääntyneet, mikä on toisaalta hyvä asia esim.  päästöjen kannalta .   Sisä vesikuljetusten kasvattaminen vaatii tulevaisuudessa investointeja sekä aluskalustoon että satamiin, uiton  pudotuspaikkoihin ja niihin johtaviin maantieyhteyksiin.    Lentoliikenne tulee olemaan Pohjois - Karjalan osalta vielä pitkään ainoa kulkumuoto, jolla kolmen tunnin  saavutettavuustavoite maakunnan ja pääkaupungin välillä  on mahdollinen . Lentoaseman merkitys on suuri  erityisesti elinkeinoelämälle, varsinkin maakunnan vientiyrityksille. Tämän vuoksi lentoliikenteen jatko on  turvattava myös nykyisen ostoliikennesopimuksen päätyttyä ja Joensuun lentoasema on pidettävä osana Finavian  lentoke nttäverkostoa hallitusohjelman mukaisesti.  
--- Page 8 ---

